2 ’ ΕΡιετοιΑ ΝυΝῦυΡΑτοιιιΑ

et dedicamus. Eamque vestram operam nos non modo facile impetraturos, verum
ultro expositam reperturos, persuadet nobis illa studiorum vestrorum infracta ma-
jestas perpetuusque in veteri religione tenor, ut quibus per jactat-as istas studiorum
pietatis procellas, inviolata adhuc et intemerata permanserit sacrosanctae theologiae
auctoritas debitusque honor : quum vix alibi sit reperire‘ quidquam inoffensum
et intactum, confundentibus omnia haereticiS, apud quos nec veritati fideS‚ nec
litteris honor, nec pietati habetur reverentia3 per quos denique scholastica theo-
logia plus quam scurriliter apud imperitum vulgus traducitur, ut Jam pudeat
referre, non quam inhonorata sit, quod rusticitati et ignorantiae poterat imputari,
sed quam male passim in vulgo theologia audiat, non sui merito, sed flagitiosissi-
morum hominum vitio. Eo enim insaniae res progressa est, ut reverentia et pudore
sublatis, passim ad stivam arator, ad crepidam sutor, inter malleos et incudem
ferrarii, inter pocula et vomitum potores absolutam sibi polliceantur theologiae
professionem, sine dialectica, sine naturalium rerum cognitione, absque ullius artis
praesidiO, tanta animorum fiducia, quasi de coelo avectam et numine quodam divino
afflatam mentem habeant. Tum, Deus‘ bone, quanto fastu, quali contemptu, qua
nausea sacrosanctam theologiam isti impietatis auctores exsibilant! Hinc tot erro-
rum magistri, hinc tot perditionum sectae, ut pene nunquam tam involutus opinio-
nibus et sectis terrarum orbis fuerit, quam sit hodie. Apud veteres olim non
negamus fuisse haereticOS, sed alii aliis successerunt : non simul Ariani et Photi-
niani, non simul Manichaei et Sabelliani fuerunt, sed per longa saecula succenturiati
sunt aliis alii. Hoc vero nostrum saeculum omnes omnium haereses simul exsusci-
tavit, ut mirum sit tam breve tempus tot annorum spatia simul posse complecti.
Proinde non timet sibi Dionysius noster a doctis et pietatis amatoribuS, non etiam
ab institutis in omni doctrinae genere viris, verum ab impiis istis, ab haereticis, ab
imperitis, a sciolis istis, quibus vile est quidquid verae theologiae est affine, et quid·
quid ipsi non assequuntur. Etsi enim forsan Dionysius non omnibus doctis videatur
qualibet in re pro cujusque ingenio satisfacere, ut non probant semper eadem
omnes (verum est enim quod Horatius ait, Millia quot capit-um, totidem studiorum
millia); tamen ut doctus quisque et amator pietatis fuerit, ita modeste fert alienum
ingenium, et licet interdum non admodum singula probet (tametsi de Dionysio
nostro nihil tale formidemus), non damnat tamen neque refutat. Et sicubi, ut pos-
sibile est, inveniat in quo desideretur acrimonia et eloquentia purior, ignoscit bal-
butienti nonnunquam sponte pietati. Pietatem enim reprehendere quis possit? At
haeretici et plebeii isti theologi, impudenter sibi permittunt et quasi pro jure usur-
pant, sine ratione, sine litteriS, et pro libidine sola, in veram theologiam debacchari,
proscribere, repudiare. Ab istis quis, nisi ejusdem sit farinae, liber evadat et
securus ‘2 Quod pietatis in Dionysio est, haeretici3 quod eruditionis, theologiae
hostes et indoctus quisque, ex professo insectabantur. Nunc vero quum sit viri
pietas ab eruditione qua pollet inseparabiliS, et tam erudita ejus pietas quam
pia eruditio; fit hac utriusque rei inseparabili connexione, ut morsibus istorum
nunquam non reddatur obnoxius. Temperare enim sibi hoc genus hominum ab
injuria non potest, et ut desint viri probi quos insectentur, ipsi De0, omnis probi-
tatis auctori, bellum indicunt. An non qui nuper damnarunt omnem humanam

